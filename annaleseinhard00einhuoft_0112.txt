98 ElNHARDl ANNALES

missi, Septembrio mense Compendium venerunt,
quos ille ibi benigne receptos et audivit et absol-
vit. Corpora beatissimorum martirum Marcellini
et Petri de Roma sublata, et Octobrio mense in
Franciam¹ translata, et ibi multis signis atque vir-
tutibus clarificata sunt2.

828. Conventus Aquasgrani mense Februario
factus est, in quo cum de multis aliis causis, tum
praecipue de his quae in marca Hispanica conti-
gerunt⁷ ratio habita⁷ et legati qui exercitui prae-
erant culpabiles inventi, et iuxta merita sua hono-
rum amissione multati sunt. Similiter et Baldri-
cus, dux Foroiuliensis⁷ cum propter eius ignaviam
Bulgarorum exercitus terminos Pannoniae superio-
ris inpune vastasset, honoribus quos habebat pri-
vatus, et marca quam solus tenebat, inter quatuor
comites divisa est. Halitgarius Camaracensis epi-
scopus et Ansfridus abbas monasterii Nonantulae
Constantinopolim missi, et a Michaele imperatore,
sicut ipsi inde reversi retulerunt, honorifice suscepti
sunt. Imperator lunio mense ad lngilunheim vil-
lam venit, ibique per aliquot dies placitum habuit, ·
in quo, cum de filiis suis Hlothario et Pippino
cum exercitu ad marcam Hispanicam mittendis
consilium inisset⁷ et id quomodo fieret ordinasset,

1) in Franciae partem Germanicam. 2) Translationis historiam
ipse, qui corpora transferri curaverat, Einhardus noster scripsit. Re—
sert in ca, partem reliquiarum iam sub linem anni praeteriti Michi-
linstadum‚ indeque anno 827 die 17. Ianuarii Mulinbeimum a se
translatam, reliquam vero ab Hildoino abbate octo diebus post pa-
scha sibi redditam et per aestatem Aquisgrani servatam, tandem,
postquam ipse ab imperatore in venationem solennem profecto ab-
eundi licentiam acceperit, Mulinheimum advectam, atque sacris cor-
poribus iterum sociatam esse. Perfecta igitur, ut supra legitur,
mense Octobri translatione, Einhardus Aquisgranum‚ ibidem hiema-
turus, regressus est. Hinc rei gestae narrationem , qualem in anna—
libus et in translationis historia legiinuS, optime inter se cohaerere
quisque intelligit; et mirari subit, doctos id viros qui ann-tes no-
stros Einhardo abiudicaverunt, cam tantum ob causam fugere potuisse,
quod in historia translationis dies 17. lanuarii, in annalibus October
mensis translationis epocha sistatur.

